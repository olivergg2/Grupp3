Mitt namn är Linda Blomkvist och jag är 47 år. Jag bor i Rydebäck, strax utanför Helsingborg, tillsammans med min man och våra två barn. Hos oss bor även tre katter.
Jag kommer senast från etikettproduktion och arbetade där som Label Packaging Designer. Mitt jobb var att kartlägga kundernas behov, och sedan omvandla det till korrekta parametrar för vårt affärssystem. Så att offerter, produktionsorder och dylikt presenterades på korrekt sätt för produktion respektive säljare. Vi jobbade mycket med produktionsstatistik och optimering för att säkerställa att jobben kördes till korrekt pris och på korrekt vis.

Jag ser verkligen fram emot att ta ett nytt steg i min karriär och få vara en del av den fortsatta utvecklingen av mobilitetstjänster. 
